# עצים - STL, Templates, and Iterators
עץ הוא גרף קשיר ללא מעגלים. באלגוריתמים 1 למדתם על אלגוריתמים לסריקה של גרף (כמו BFS ו-DFS).
במטלה הזאת אתם תממשו מחלקה גנרית המייצגת עץ שמכיל מפתחות מכל סוג (למשל מספרים, מחרוזות ומחלקות). 
עליכם לממש את השיטות הבאות:
1. שיטת Pre-Order - שיטה הסורקת את העץ בצורה הבאה: צומת נוכחית -> תת עץ שמאלי -> תת עץ ימני (עובד רק על עץ בינארי).
2. שיטת Post-Order - שיטה הסורקת את העץ בצורה הבאה: תת עץ שמאלי -> תת עץ ימני -> צומת נוכחית (עובד רק על עץ בינארי).
3. שיטת In-Order  - שיטה הסורקת את העץ בצורה הבאה: תת עץ שמאלי -> צומת נוכחית -> תת עץ ימני (עובד רק על עץ בינארי).
4. שיטת BFS - סריקת העץ לרוחב (משמאלי לימין) (עובד על עץ כללי).
5. שיטת DFS - סריקת העץ בעזרת אלגוריתם DFS (עובד על עץ כללי).
6. שיטת Heap - השיטה מקבלת איטרטורים של עץ בינארי ומדפיסה אותו בצורה של ערימת מינימום, לקריאה נוספת: https://he.wikipedia.org/wiki/%D7%A2%D7%A8%D7%99%D7%9E%D7%94_%D7%91%D7%99%D7%A0%D7%90%D7%A8%D7%99%D7%AA 

שם המחלקה צריך להיות `tree`. יש להגדיר את השיטות הבאות:
1. שיטת `add_root` - הוספת השורש של העץ. הפונקציה מקבלת צומת כלשהו ושמה אותו בשורש העץ.
2. שיטת `add_sub_node` - הוספת ילד לאב. הפונקציה מקבלת צומת בעץ וצומת כלשהו ויוצרת בן עבור אותו צומת.
3. השיטות `begin_pre_order`, `end_pre_order`. השיטות מחזירות איטרטורים לצורך מעבור על העץ בשיטת Pre-Order.
4. השיטות `begin_post_order`, `end_post_order`. השיטות מחזירות איטרטורים לצורך מעבור על העץ בשיטת Post-Order.
5. השיטות `begin_in_order`, `end_in_order`. השיטות מחזירות איטרטורים לצורך מעבור על העץ בשיטת In-Order.
6. השיטות `begin_bfs_scan`, `end_bfs_scan`. השיטות מחזירות איטרטורים לצורך מעבור על העץ בעזרת האלגוריתם BFS.
7. השיטות `begin_dfs_scan`, `end_dfs_scan`. השיטות מחזירות איטרטורים לצורך מעבור על העץ בעזרת האלגוריתם DFS.
8. השיטה `print_heap`. השיטה מקבלת איטרטורים לעץ בינארי ומדפיסה אותו בצורה על ערימת מינימום בעזרת GUI.
9. יש לממש מפרק (Destructor) המוחק את כל העץ.
10. אופרטור פלט. הפלט יהיה בעזרת GUI. עליכם ליצור ממשק שמדפיס את העץ על המסך בצורה הגיוניות לשיקולכם.

יש להוסיף קובץ Makefile כאשר הפקודה `make tree` מריצה את התוכנית הראשית שלכם. עליכם להגיש קובץ `README` המסביר את ההיררכיה של המחלקות ובאילו ספריות השתמשתם.
   
